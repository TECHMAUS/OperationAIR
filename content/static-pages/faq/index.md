---
title: Veelgestelde Vragen
questions:
  - question: Wat is OperationAIR?
    answer: OperationAIR (Assist In Respiration) is een initiatief van de Technische
      Universiteit Delft. Het team, bestaande uit 50 masterstudenten onder
      leiding van prof. dr. ir. Jaap Harlaar (opleidingsdirecteur Technical
      Medicine), heeft een noodbeademingsapparaat - de AIRone - ontwikkeld voor
      coronapatiënten als noodoplossing voor als er een tekort aan reguliere
      apparatuur ontstaat.
  - question: Waarom is OperationAIR opgezet?
    answer: >-
      Ten gevolge van de snelle verspreiding van COVID-19 stijgt het aantal
      patiënten dat op de Intensive Care terecht komt. In het worst case
      scenario zijn er niet genoeg beademingsapparaten in Nederland aanwezig om
      het aantal patiënten op te vangen. In een dergelijke situatie zal besloten
      moeten worden welke patiënten nog worden opgenomen op de Intensive Care.
      Met het ontwikkelen van extra beademingsapparatuur kunnen patiënten
      behandeld worden die anders niet meer in aanmerking zouden komen voor deze
      intensieve zorg. Het team van OperationAIR wil juist voor deze patiënten
      een noodoplossing bieden met de AIRone.


      Behalve Nederland wil het team van OperationAIR ook andere landen helpen om tekorten aan beademingsapparatuur op te vangen. Daarom is het ontwerp van de AIRone en de bijbehorende documentatie open source beschikbaar gesteld en biedt het team support aan andere initiatieven.
  - question: Wat doet OperationAIR?
    answer: >-
      Wij hebben een noodbeademingsapparaat ontwikkeld voor coronapatienten dat
      ingezet kan worden als er een tekort ontstaat aan reguliere
      beademingsapparatuur. De ontwerpeisen zijn opgesteld samen met
      verschillende specialisten van het Leids Universitair Medisch Centrum en
      het Erasmus Medisch Centrum. De AIRone is uitgebreid getest op
      functionaliteit, elektrische en mechanische veiligheid en
      gebruiksvriendelijkheid. Het test rapport is beschikbaar via deze [website
      ](https://osf.io/mn7xq/)samen met ons ontwerp en andere bijbehorende
      documentatie.


      Wij produceren 80 apparaten voor Nederland. Daarnaast hebben wij ons ontwerp en bijbehorende documentatie open source gedeeld zodat andere landen hier gebruik van kunnen maken. Wij bieden actieve support aan buitenlandse initiatieven die hierom vragen. Door ons ontwerp te delen, klaar te staan voor vragen over de ontwikkeling, productie of implementatie en hulp aan te bieden, hopen wij andere landen te kunnen helpen bij het opvangen van een tekort aan beademingsapparatuur.
  - question: Produceert OperationAIR ook apparaten voor het buitenland?
    answer: Nee, op dit moment produceren wij geen noodbeademingsapparaten voor
      andere landen. Wel hebben wij ons ontwerp en documentatie open source
      beschikbaar gesteld via dit [platform ](https://osf.io/mn7xq/)zodat andere
      landen hier gebruik van kunnen maken en bieden wij ook actieve support aan
      buitenlandse initiatieven.
  - question: Hoe gaan jullie om met de landelijke richtlijnen m.b.t. afstand houden
      en thuiswerken?
    answer: Ons team werkt volgens de meest recente landelijke richtlijnen met
      betrekking tot infectiepreventie. Veel van onze teamleden werken daarom
      vanuit huis. Sommige teamleden moeten fysiek op de universiteit zijn om te
      bouwen of testen aan het prototype. Zij werken in kleine groepjes
      verspreid door het gebouw, leven strikte handhygiëne na en houden altijd
      minimaal 1,5 meter afstand van elkaar. De teamleden houden elkaar op de
      hoogte door het gebruik van online communicatieplatformen.
---
