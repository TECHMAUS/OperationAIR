---
title: Veelgestelde Vragen
questions:
  - question: Wat is OperationAIR?
    answer: >-
      OperationAIR (Assist In Respiration) is een initiatief van de Technische
      Universiteit Delft. Het is een studententeam onder leiding van prof. dr.
      ir. Jaap Harlaar (opleidingsdirecteur Technical Medicine) Het doel is om
      op zeer korte termijn een beademingsapparaat te ontwikkelen als
      noodoplossing voor een potentieel tekort hieraan, ten gevolge van de
      COVID-19 pandemie.
  - question: Waarom is OperationAIR opgezet?
    answer: >-
      Ten gevolge van de snelle verspreiding van COVID-19 stijgt het aantal
      patiënten dat op de Intensive Care terecht komt. In het worst case
      scenario zijn er niet genoeg beademingsapparaten in Nederland aanwezig om
      het aantal patiënten op te vangen. In een dergelijke situatie zal besloten
      moeten worden welke patiënten nog worden opgenomen op de Intensive Care.
      Met het ontwikkelen van extra beademingsapparatuur kunnen patiënten
      behandeld worden die anders niet meer in aanmerking zouden komen voor deze
      intensieve zorg.
  - question: Wat doet OperationAIR?
    answer: >-
      We onderzoeken alle verschillende scenario’s m.b.t. beademingsapparatuur
      in Nederland en hebben daarbij als doel een beademingsapparaat ontwikkelen
      dat ingezet kan worden in een noodsituatie waarbij er een tekort optreedt.
  - question: >-
      Hoe lang duurt het voordat de beademingsapparaten in werking genomen
      kunnen worden?
    answer: >-
      Het is onduidelijk hoe lang het zal duren voordat ons beademingsapparaat
      beschikbaar is. Op dit moment zijn wij bezig met het in kaart brengen van
      de nationale situatie.
  - question: Voor wie zijn de beademingsapparaten en is het voor iedereen beschikbaar?
    answer: >-
      Het beademingsapparaat wordt ontwikkeld voor ziekenhuizen die met een
      tekort aan beademingsapparaten kampen. We houden hierover nauw contact met
      intensivisten van het LUMC. Bent u hier namens een intensive care naar op
      zoek? Neem dan contact op met
      [info@operationair.org](mailto:info@operationair.org)
  - question: >-
      Wordt er vanuit OperationAIR ook gewerkt aan productie en implementatie
      buiten Nederland?
    answer: >-
      <!--StartFragment-->


      Als het lukt om een design te verwezenlijken, zal het beademingsapparaat
      in eerste instantie alleen in Nederland worden geproduceerd en
      geïmplementeerd. Het design en alle verdere informatie zal open source
      worden gepubliceerd, zodat andere landen wereldwijd hiervan gebruik kunnen
      maken.


      <!--EndFragment-->
  - question: 'Ik wil helpen, wat kan ik doen?'
    answer: >-
      Heel fijn dat u zich wilt inzetten! Graag vragen wij u  het
      contactformulier in te vullen onder contact.
  - question: >-
      Hoe gaan jullie om met de landelijke richtlijnen m.b.t. afstand houden en
      thuiswerken?
    answer: >-
      <!--StartFragment-->


      Ons team werkt volgens de meest recente landelijke richtlijnen met
      betrekking tot infectiepreventie. Veel van onze teamleden werken daarom
      vanuit huis. Sommige teamleden moeten fysiek op de universiteit zijn om te
      bouwen aan het prototype. Zij werken in kleine groepjes verspreid door het
      gebouw, leven strikte handhygiëne na en houden altijd minimaal 1,5 meter
      afstand van elkaar. De teamleden houden elkaar op de hoogte door het
      gebruik van online communicatieplatformen.


      <!--EndFragment-->
---
