---
date: 2020-03-20T15:07:06.377Z
title: De eerste week
featuredImg: /assets/featured.jpg
---

De eerste week is voorbij gevlogen. Fijn dat we zoveel positieve reacties hebben ontvangen. Ook hebben experts ons via de mail, telefoon en zelfs persoonlijk in Delft erg vooruit geholpen. Mede dankzij hen hebben wij meer inzicht in het ziektebeloop van het coronavirus, productie van beademingsapparatuur en de realisatie van een nieuw product. Daarnaast hebben wij nauw contact met verscheidene instanties omtrent de juridische stappen die genomen moeten worden voor de implementatie.

OperationAIR krijgt al veel media-aandacht (zie ook het Nieuwsuur bericht op de [homepage](/). Mede dankzij deze aandacht krijgen wij veel aanbod op het gebied van expertise, materialen en productiemogelijkheden. Dit gaat ons hopelijk snel verder helpen.

Scenario heeft het aantal IC-opnames vanwege het coronavirus voor de aankomende tijd in Nederland gemodelleerd. Zoals het RIVM ook al naar buiten heeft gebracht, blijkt de behoefte aan extra beademingsapparatuur groot; des te meer reden om hard door te werken. Onderzoek naar de minimale benodigdheden voor een beademingsapparaat voor corona patiÃ«nten heeft geleid tot een duidelijk [Programma van Eisen (PvE)](/ontwerpeisen). De eerste onderdelen voor een prototype zijn afgelopen week al besteld. Het streven is om komende week een prototype af te hebben. Daarnaast gaat er gekeken worden naar de mogelijkheden voor productie, opschaling en implementatie voor een werkend ontwerp.

![](/assets/img_0620.jpg)

![](/assets/img_0700-2.jpg)
