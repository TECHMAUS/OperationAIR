---
date: 2020-03-26T15:08:41.654Z
title: Prototype in ontwikkeling en testfase
featuredImg: /assets/design_team.jpg
---
<!--StartFragment-->

De laatste paar dagen zijn er veel ontwikkelingen geweest binnen het team van OperationAIR.

Er wordt hard gewerkt aan verschillende prototypes waar alle essentiële spullen nu voor binnen zijn. Een testteam is gestart met het testprotocol en zondag is er een testlong beschikbaar om de prototypes grondig te testen. Het Design team is hier hard mee bezig en streeft ernaar eind deze week of in de loop van volgende week een werkend prototype te hebben.

Daarnaast wordt momenteel uitgezocht hoe het ontwerp opgeschaald gaat worden. Hierover zijn wij met meerdere partijen in gesprek. Als het prototype goed door alle tests heen komt en wij een clinical approval kunnen verkrijgen, kunnen wij met hun hulp proberen de productie eind volgende week te gaan starten.

Voor de distributie van het uiteindelijke product zijn wij in contact met het Landelijk Coördinatiepunt.

De situatie waarin we nu verkeren is uitzonderlijke situatie die voor niemand echt bekend is, daarom is het voor ons van groot belang dat het apparaat zo veilig mogelijk geïmplementeerd kan worden in het ziekenhuis. Hiervoor zijn we verschillende paden aan het bewandelen, de focus ligt hierbij op risicomanagement om zo de zorgprofessional zo goed mogelijk te kunnen ondersteunen in hun verantwoording in het gebruik van het product. Hierin zijn grote stappen gemaakt in de risicoanalyse en wordt momenteel door verschillende experts hier feedback op gegeven.

Het realisatieteam houdt zich ondertussen bezig met de productie en implementatie. Met hulp van Deloitte wordt gewerkt aan een efficiënte supply chain. Ook wordt er een platform opgezet voor toekomstige gebruikers van het apparaat met informatie over het apparaat en het gebruik daarvan en wordt er gekeken naar de mogelijkheid om trainingen te geven.

Wij zijn benieuwd hoe de rest van deze week gaat lopen en gaan hard aan de slag om de productie te gaan verwezenlijken. Wij hopen hierbij volgende week met verder goed nieuws te komen!



<!--EndFragment-->